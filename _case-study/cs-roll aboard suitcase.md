## Η περίπτωση της βαλίτσας καμπίνας αεροπλάνου

Η βαλίτσα καμπίνας αεροπλάνου είναι ένα πολύ καλό παράδειγμα για το πόσο αποτελεσματική μπορεί να είναι η σχεδίαση για ένα αντιπροσωπευτικό χρήστη (persona). Αυτή η μικρή βαλίτσα με τις ενσωματωμένες ρόδες και τη λαβή έλξης που έφερε την επανάσταση σε όλη τη βιομηχανία κατασκευής βαλιτσών, δεν είχε αρχικά σχεδιαστεί για το ευρύ κοινό. Είχε σχεδιαστεί για τα πληρώματα των αεροπλάνων, δηλαδή ένα πολύ συγκεκριμένο τύπο αντιπροσωπευτικού χρήστη. Ο αντιπροσωπευτικός χρήστης μπορεί να συμπεριελάμβανε τον Gerd, ένα ηλικιωμένο κυβερνήτη ενός αεροσκάφους 747 της Lufthansa που πετάει από το Βανκούβερ στη Φρανκφούρτη, ή την Francine, μια νέα αεροσυνοδο της Reno Air. Ο Gerd πετάει πολύωρες πτήσεις ενώ η Francine διασχίζει την Καλιφόρνια 3 φορές την ημέρα μοιράζοντας αναψυκτικά και φυστίκια. Ο Gerd και η Francine είναι δύο διαφορετικοί αντιπροσωπευτικοί τύποι χρήστη, όσον αφορά τον τύπο πτήσεων και τα ωράρια τους, αλλά οι ανάγκες τους για το σχεδιασμό της βαλίτσας τους είναι όμοιες. Χρειάζονται να μπορούν να περάσουν εύκολα και γρήγορα από τις πύλες των αεροδρομίων, να χωράνε ρούχα για δύο μέρες, να μετακινούνται στο στενό διάδρομο ενός αεροπλάνου και να χωράνε στα ντουλάπια της καμπίνας επιβατών. Η επιτυχία του σχεδιασμού και η ολοκληρώτικη αποδοχή του από τα πληρώματα αεροσκαφών δεν άργησε να υιοθετηθεί και από το επιβατικό κοινό. Μετά την επιτυχία της τροχήλατης βαλίτσας καμπίνας στην αγορά-στόχο προωθήθηκε και σε άλλες αγορές. Σήμερα μπορούμε να αγοράσουμε τροχήλατες βαλίτσες μεγάλου μεγέθους, σχεδιαστών, θωρακισμένες ή και παιδικές. Είναι τόσο μεγάλη η επιτυχία του σχεδιασμού που έχει κάνει δύσκολη την εύρεση στην αγορά βαλιτσών χωρίς ρόδες και λαβή έλξης.     
